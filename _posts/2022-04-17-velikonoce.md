---
layout: post
category: post
title: Velikonoční nadílka 
date: 2022-04-17
author: Místní sdružení
authorId: mistni.sdruzeni 
image: posts/velikonoce.jpg
tags:
  - Velikonoce
  - Nadílka
  - Potřební
  - Podpora
  - Piráti
---

# 242 porcí a 68 balíčků pro děti do azylových domů 

Již tradičně se naši členové a příznivci složili na podporu potřebných a tentokráte jsme v dalších 
částech ústeckého kraje rozdali sladkou i vypečenou ale hlavně s láskou dělanou nadílku.

My jsme osobně zamířili do Azylových domů v Klášterci nad Ohří a v Jirkově i do ZDVOPu Na horách v Kovářské.
 
Řízky a bramborový salát si pochvalovali dospělí a děti se potěšily z čokoládových vajíček a zajíčků a přidali jsme i trochu stále potřebné drogerie.

Děkujeme všem za milá slova a radost v očích a vám všem, co jste přispěli - má to smysl!

A nakonec glosa Olgy Richterové k těmto svátkům:

„Tradice nás mají těšit, ne strašit!
Plánujete se v pondělí zúčastnit šlehání, šupání, pomlázky nebo na mrskačky? Skvělé, je to naše originální tradice a je to příležitost k setkávání i zábavě. Mějme ale na paměti, že z oslav by měli mít dobrý pocit všichni zúčastnění a nic by se nemělo dělat proti jejich vůli. 
Velká část žen si totiž tuto část velikonočních zvyků neužívá. Pro 60 % z nich je to nepříjemné a každá desátá žena tuto tradici dokonce obrečela. A že některým ženám pak zůstávají na těle modřiny, to by se rozhodně nemělo dít za žádných okolností. Jak ale dokládá Konsent - Když to nechce, tak to nechce, jít na pomlázku může být nepříjemné i mužům, kteří se u toho cítí například trapně nebo se do toho nutí jen pod společenským tlakem. 
Je tedy naprosto v pořádku se některých zvyků neúčastnit, když člověk nechce. A neměl by ho pak k tomu nikdo nutit. Dělejme si zkrátka takové Velikonoce, aby se nám líbily. Ať už jsou o původních oslavách života a jara, čistě křesťanských duchovních oslavách nebo o tradicích.“ 🙂
Olga Richterová - místopředsedkyně Sněmovny

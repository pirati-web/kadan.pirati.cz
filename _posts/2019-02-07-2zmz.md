---
layout: post
category: post
title: 2. zastupitelstvo města Kadaně
date: 2019-02-07
author: Hana Vodrážková
authorId: hana.vodrazkova   # uid nekoho z _people
image: posts/prachy.png
tags:
  - Zastupitelstvo mesta
  - Hlasovani zastupitelstva
  - Zapis ze zastupitelstva
  - Zaznam 
  - ZM-Kadan
---

# Komentovaný záznam jednání 

Druhé jednání zastupitelstva jsem absolvovala za Piráty sama, kolegyně byla řádně omluvená, nicméně sledovala online.
Měli jsme připravené příspěvky k těmto bodům:

### Bod 14) odměny NEzastupitelů
Zajistili jsme materiály z dalších měst v ČR a navrhli podle nich radě města stanovení zásad pro tyto odměny.

*Bez reakce :(, resp. po prvním písemné odpovědi, že je to v rozporu se zákonem.*

Bohužel tak **vládnoucí většina svým hlasováním posvětila 12! let staré usnesení rady**, že jsou odměny v rukou předsedů.

*Například v sociální komisi, které předsedá radní Raadová nedostali členové (podotýkám, že většina s odborným vyšším vzděláním) 
za posledních 10 let ani korunu :(* - **takto si my ocenění aktivních občanů nepředstavujeme**!

### Bod 15) Návrh našeho kandidáta do dozorčí rady (DR) nemocnice
Byla jsem naším místním pirátským sdružením navrhnuta do DR nemocnice.  

*Měla jsem o tuto funkci (zdarma) zájem již od začátku mého působení v místní samosprávě, protože jsem 10 let studovala zdravotnické 
obory a několik let jsem se pracovně pohybovala v oblasti celého širokého regionu. 
Znám většinu nemocnic a poliklinik z pracovních jednání, mám mezi zdravotníky mnoho kolegů a přátel.
V kadańské nemocnici jsem absolvovala všechny své praxe, odrodila 3 děti a pobývala se všemi svými úrazy či nemocemi.
Vždy jsem se zajímala o její fungování a několikrát jsem v minulosti připomínkovala různé její služby či nabídky.*   

**Apelovali jsme na zastoupení napříč politickým spektrem a NEKUMULOVÁNÍ funkcí vládnoucí koalice.**
Navrhovali jsme do všech DR otevřené výběrové řízení s doložením kvalifikace a motivace kandidátů.  

**V Kadani ale na všechno stačí doporučení devítičlenné rady a prohlasování čtrnáctičlenné většiny ODS.**  
Jak jsme si to zvolili, takové to máme.  

  
### Bod 16) Návrh našeho kandidáta do DR kabelové televize.
Doplníme

### Bod 18) Diskuze
V diskuzi se mě ředitelka MŠ Školní - paní Sladkovská zeptala, k čemu potřebuji znát výši odměn ředitelů příspěvkových organizací.
Když pominu **základní právo zastupitele na všechny informace, které se týkají samosprávy, protože má jednat v zájmu obyvatel města s péčí řádného hospodáře**, tak jsem zmínila, že je to součást našeho dalšího "auditu" hospodaření města s veřejnými prostředky.  

Již v první části našeho seznamování s prací města jsme objevili dost značné problémy v dodržování zákonů!, jak popisujeme v příspěvku ohledně [registru smluv](https://kadan.pirati.cz/aktuality/audit_smluv.html).

Přesto se strhla vlna vášnivé podpory místní vládnoucí ODS, včetně nemístných i nepravdivých hlášek, z nichž aspoň pár uvedeme na pravou míru:

**"do hospodaření s městskými penězi vám nic není"** - citace paní Sladkovské   

Ikdyby paní ředitelka měla na mysli krajské peníze, tak i tyto **jsou při rozdělování radou města veřejné prostředky a každý občan má právo vědět jak s nimi jeho volení zástupci nakládají.**  
Proto také stále apelujeme například na zveřejnění [rozklikávacího rozpočtu města až na fakturu](https://kadan.pirati.cz/aktuality/rozpocet.html).

**"finance společností města (př. TH s.r.o. atd.) nejsou veřejné prostředky"** - citace paní Juhové - auditorky města!  

Město jako 100% vlastník těchto společností v rámci své rady (s působností valné hromady) rozhoduje např. o naložení se ziskem těchto společností - jestli a kam se bude investovat. Tedy **naopak - jsou to prostředky, které se mají využívat pro další rozvoj města!**, mělo by být zájmem každého zastupitele vědět, kam ty peníze jdou.

Na zbytek se podívejte, je to pěkné představení :).


**[Jmenné hlasování z 2. zastupitelstva Kadaň](https://drive.google.com/open?id=1OBGxO2tVTEHS9xbspNXZYJo_MYjXqDXv)**

[Výpis usnesení ze zápisu 2. zastupitelstva Kadaň](http://www.mesto-kadan.cz/obcan/8898/vypis-usneseni-ze-zapisu-z-2-zasedani-zastupitelstva-mesta)

**[Videozáznam z jednání 2. zastupitelstva Kadaň](https://www.youtube.com/watch?v=KamlYnQy-7Y)** 
- v obsahu záznamu naleznete časovou osu komentovaných bodů.
**Jak vidíte město blokuje záznam


<script src="https://fast.wistia.com/embed/medias/9opp137g0p.jsonp" async></script><script src="https://fast.wistia.com/assets/external/E-v1.js" async></script><span class="wistia_embed wistia_async_9opp137g0p popover=true popoverAnimateThumbnail=true" style="display:inline-block;height:338px;position:relative;width:600px">&nbsp;</span>




**Záznamy z jednání ZM Kadaň jsou pořizovány za účelem zákonného práva informovanosti občanů města.** 

Budou upraveny pouze v případě nutné ochrany osobních údajů anonymizací a budou archivovány na tomto webu po dobu funkčního období našich zastupitelů. 

Přítomní účastníci veřejného jednání ZM mají právo na podávání námitek proti takovému zpracování ve smyslu § 21 zákona o ochraně osobních údajů či podání stížnosti u dozorového úřadu.

*Pokud máte pocit, že je na záznamu něco, co by tam ze zákona být nemělo - napište nám na naše kontakty, děkujeme.*




---
layout: post
category: post
title: 15. zastupitelstvo města Kadaně
date: 2021-12-16
author: Zastupitelky
authorId: zastupitelky
image: posts/15zm.PNG
tags:
  - Zastupitelstvo města
  - Interpelace
  - Dotace
  - Rozpočet města
  - Záměry nemocnice
  - Odměny
  - Zapis ze zastupitelstva
  - Záznam 
  - Doslovný přepis
  - ZM-Kadan
---

# Předvánoční jednání zastupitelstva se nutně nemusí nést v duchu adventních křesťanských hodnot, ale že popře i poslední zásadní morální principy jsme opravdu nečekali. Pravda holt někdy bolí.

### Bod 3) - Interpelace
Ptali jsme se na **akutní problém města s krachem dodavatele energií** 
- Jasněji bude po novém roce. 

Chtěli jsme vědět, **co je v kompetenci radního Voltra, když se stal nově ředitelem Kabelové televize,** přičemž dosavadní ředitelka (20 let bez jediného problému v řízení) v organizaci dále zůstává jen na nižší pozici. - Prý převzal zodpovědnost.

*A také plat navíc, z jediné městské firmy, která ještě generuje zisk. A multifunkcionář Vaic se místo něj stal předsedou představenstva.*

Co znamená **změna výběrového řízení nemocnice na rekonstrukci sálů?** 
- Jen cca 15% zdražení celé akce zatížené 270ti milionovým úvěrem. 
Vlastně se **jen vyjmula položka pořízení operačních zařízení** - to si prý nemocnice zaplatí "ze svého" (jde o cca 40 milionů Kč!). 

Jinak již **tradičně začínají interpelace neuvolněného místostarosty Vaice na ředitelku RADKA z.s.** - protentokrát **transparentní účty spolku mu přijdou málo transparentní** - no comment, resp. koment je v záznamu níže (čas: 10. minuta)

### Bod 4) - Vyhodnocení poskytované enviromentální výchovy v MŠ

Posuďte sami, zda [zmíněné aktivity](https://drive.google.com/file/d/1H8qGJVkT982Nx-op7XoKlN9RPsxAJ71q/view?usp=sharing) vyžadují dotaci 20 tisíc Kč cizímu komerčnímu výdělečnému subjektu, který nahrazuje běžnou triviální práci vychovatelek. 

Zvlášť když nemáme (podle ODS) v rozpočtu 2 tisíce Kč na místní filatelisty nebo 5 tisíc Kč na Linku bezpečí, která zachraňuje dětské životy.

Podle starosty je to bohulibá činnost a ředitelky si to chválí. 

### Bod 8) - Rozpočet na rok 2022

Rozpočet města je stále nečitelný, nepodrobný a pod mnohamilionovými částkami skrývá nejasné, nekonkrétní položky.
Proto ho v této podobě nemůžeme podpořit. 
Na naše další připomínky, aby obsahoval alespoň základní porovnání s minulými lety a zdůvodnění změn, vlivů ... jsme vyslechli jen emotivní výlev vedoucí úřednice, že to prostě takto kvůli nám dělat nebude. 

### Bod 11), 12) a 21) - Dotace na sport, individuální činnost a sociální služby
 
**Proč se některým spolkům dá všechno co požadují a některým o desítky % méně?** 
- Podle čeho se tu rozdělují dotace se asi nikdy nedozvíme.

**Že chybí pravidla tu pořád opakujeme bez výsledku, ale že tu máme i zvláštnost podpory “neaktivních” spolků** v rejstříku?

(kde i mnoho dalších stále i po našich opakovaných urgencích ekonomickému oddělení a kontrolnímu výboru města  nemá v pořádku zákonná data).

Samozřejmě **chceme podporovat sporty, služby i ostatní veřejně-prospěšné činnosti, i ve větším finančním rozsahu,** ale je nezbytné mít spravedlivý systém.

*Proč spolek RADKA nedostává  již třetím rokem žádnou podporu?* 
*- protože prý dostával dotace na sociální služby = starosta se sám nachytal na svých zástupných polopravdách. RADKA dostávala dotace (ve výši cca 100 tisíc Kč) 
i před poskytováním sociálních služeb, i po opravě nemovitosti městem i při stále stejném nájmu (jako mají všichni ostatní).*

*Shodou náhod až když její ředitelka zasedla v opozici, tak začal být spolek terčem různých pochybných útoků....viz [vyjádření](https://radka.kadan.cz/2020/05/03/vyjadreni-spolku-ke-spolupraci-s-mestem-kadan-2/) na webu organizace.* 
*Smutné, že doma není nikdo prorokem a napříč republikou jak ona, tak organizace sbírají [ocenění](https://radka.kadan.cz/2021/12/17/top-10-osobnost-neziskoveho-sektoru/).*

Letos bylo spolku RADKA výjimečně přiděleno 10 tisíc Kč. 

Se zdůvodněním, že administrativní náročnost předčí efektivitu finančního přínosu se pokusila zastupitelka (ředitelka NNO) **protinávrhem přispět rozdělením částky Junákům a konečně filatelistům** (na které nikdy nezbyde v cca 500 mil Kč rozpočtu ani 1 tisíc Kč).
- Návrh byl zamítnut ODS.

### Bod 15) – Dispozice s nemovitým majetkem

Velmi kontroverzní bod pana ředitele nemocnice Hossnera, který chce bezplatně převést pozemky města do majetku nemocnice, aby na nich mohl postavit **14 nájemních rodinných domů pro své klíčové pracovníky.**

Vybranou lokalitou jsou **Pokutice, kde není kanalizace, voda, vhodná infrastruktura elektrická ani vhodné komunikace** V současnosti je zde cca 14 domů, jde tedy o zdvojnásobení velikosti.

**Nejsme vůbec proti tomu, aby se přilehlá obec rozvíjela, ale:**

- **proč má tento záměr realizovat nemocnice a ne město, jak je obvyklé?**
- **proč ve fázi, kdy nemocnice řeší další velkou stavbu na 4 roky** s úvěrem na 18 let? (kromě toho, že má dlouhodobě personální problémy, vysokou fluktuaci zaměstnanců a velkou nespokojenost zaměstnanců s vedením a stížnosti pacientů na péči také nejsou výjimkou) 
- **proč mají domy sloužit jen nemocnici,** ale nemohly by být i pro jiné potřebné profese?
- **proč rodinné domy a ne bytové domky pro více osob?** (navíc je krajně nezvyklé pronajímat rodinný dům)

Protože, jak řekl ředitel Hossner - nemocnice je města, takže je to skoro to samé a pro něj, který zvládl výměnu rozvodů za provozu je tato akce **“procházkou růžovým sadem”.**
Opět celá opozice proti, ale ODS jede.

### Bod 16) – "Koncepce" rodinné politiky

Nazývat předložený materiál koncepcí by opravdu bylo tristní a nakonec i autoři uznali, že jde o jakýsi pracovní nástřel. 
Což ovšem nezabránilo místostarostovi Vaicovi, přijmout za to odměnu v řádu desítek tisíc - viz bod níže.
O tom, jak má vypadat opravdová koncepce pojednává [samostatný příspěvek](https://kadan.pirati.cz/aktuality/koncepcerp.html).

### Bod 27 a 30) Odměny

Znovu již **tradičně se rozdávalo** - pro změnu i druhému místostarostovi
*(protože odměny lze dávat jen 1x za rok a první místostarosta již dostal za "potřebné" potřebiště)* - za mimořádné výkony:

- tvorba koncepce rodinné politiky - viz výše
- odhalování užívání městských bytů v rozporu s pravidly - konkrétně šlo o 4 byty v časovém rozsahu pár hodin práce
- úprava dotačního programu pro podnikatele - který zpracovala naše zastupitelka a JV pouze projednal na radě
koordinace MŠ v době pandemie - no comment

Jak řekla kolegyně z ANO - toto jsou klasické činnosti v náplni práce této funkce.

**Celá opozice to odsoudila, ale kolegové z ODS mu dopřáli, aby si tuto absolutně nezaslouženou odměnu užil.**

---------------------------

[Výpis usnesení ze zápisu 15. zastupitelstva Kadaň](https://www.mesto-kadan.cz/cs/mesto/zastupitelstvo-mesta/usneseni-zastupitelstva-mesta.html)

Videozáznam z jednání 15. zastupitelstva Kadaň

<script src="https://fast.wistia.com/embed/medias/xlzb7ixm9q.jsonp" async></script><script src="https://fast.wistia.com/assets/external/E-v1.js" async></script><div class="wistia_responsive_padding" style="padding:56.25% 0 0 0;position:relative;"><div class="wistia_responsive_wrapper" style="height:100%;left:0;position:absolute;top:0;width:100%;"><div class="wistia_embed wistia_async_xlzb7ixm9q videoFoam=true" style="height:100%;position:relative;width:100%"><div class="wistia_swatch" style="height:100%;left:0;opacity:0;overflow:hidden;position:absolute;top:0;transition:opacity 200ms;width:100%;"><img src="https://fast.wistia.com/embed/medias/xlzb7ixm9q/swatch" style="filter:blur(5px);height:100%;object-fit:contain;width:100%;" alt="" aria-hidden="true" onload="this.parentNode.style.opacity=1;" /></div></div></div></div>

[Doslovný přepis jednání](https://www.hlidacstatu.cz/data/Detail/zasedani-zastupitelstev/3830ab2eb29c06800deb2c57c976718a?qs=ico%3A00261912)

Kromě problematického zvuku město záměrně snímá obraz tak, aby naše zastupitelky nebyly v záběru - co dodat k této trapnosti?

---------------------------

Záznamy z jednání ZM Kadaň jsou pořizovány za účelem zákonného práva informovanosti občanů města.

Budou upraveny pouze v případě nutné ochrany osobních údajů anonymizací a budou archivovány na tomto webu po dobu funkčního období našich zastupitelů.

Přítomní účastníci veřejného jednání ZM mají právo na podávání námitek proti takovému zpracování ve smyslu § 21 zákona o ochraně osobních údajů či podání stížnosti u dozorového úřadu.

Pokud máte pocit, že je na záznamu něco, co by tam ze zákona být nemělo - napište nám na naše kontakty, děkujeme.







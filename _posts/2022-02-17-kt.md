---
layout: post
category: post
title: Velký rok pro Kabelovou televizi Kadaň    
date: 2022-02-17
author: Hana Vodrážková
authorId: hana.vodrazkova
image: posts/kabelovka.png
tags:
  - Městská firma
  - Ředitel
  - Představenstvo
  - Výběrové řízení
  - Odbornost
  - Chyba
  - Funkce

  
---

# Aneb "škatulata batulata" pod rouškou ticha a funkcí více než pracovníků zřejmě spasí poslední výdělečnou firmu města.

Jediná výdělečná městská firma – Kabelová televize změnila vedení. Zvláštně, potichu, bez důvodu.

Když jsme se zeptali na zastupitelstvu, co bylo důvodem té změny ředitelky, která organizaci vedla mnoho let, **vždy bez problémů** a jakýchkoliv výtek valné hromady, tedy rady města – odpověď jsme nedostali.

Když jste se **nového ředitele, radního, pana Michala Voltra** zeptali co je tedy náplní jeho práce, dostali jsme odpověď až od pana starosty, že bude mít na starost novou strategii.

Jestli je v souladu s touto strategií **několik výpovědí pracovníků**, které brzy po jeho nástupu do funkce následovaly, nevíme, každopádně se tím kabelová televize spíš dostává do krize jak personální.

Jedno nové místo sice vzniklo, když bývalá ředitelka ve firmě stále působí jako vedoucí ekonom a zřejmě zůstává novému vedení nezbytnou podporou. Také **získal novou funkci předsedy představenstva místní multifunkční člen ODS, místostarosta Jan Vaic**. Jestli to ale pomůže novému rozvoji této firmy si jisti nejsme. Uvidíme, situaci budeme sledovat.

**Perlička** v této akci „škatulata batulata“ je ještě odstoupení pana Voltra z funkce předsedy představenstva kabelové televize, (aby se pak následně mohl stát ředitelem) a „administrativní chybou“ i ukončení jeho „obyčejného“ členství v představenstvu, takže ho pak rada města do této funkce znovu musela jmenovat. No ono přenechat místo nějakému odborníkovi z oboru, který by opravdu mohl přispět k rozvoji se tu nenosí.  

Holt **trafik není nikdy dost**, proč ne 6 členů, ikdyž dle zákona stačí jen 3. Nemluvě o tom, že ředitel (a další pracovník firmy) jsou zároveň v orgánu, který nad nimi má dohlížet.








---
layout: post
category: post
title: Kontrolní den stavby spolkového domu   
date: 2019-10-10
author: Hana Vodrážková
authorId: hana.vodrazkova    # uid nekoho z _people
image: posts/722.jpg
tags:
  - Spolkovy dum
  - Stavební zakazka
  - Kontrolni den
---

# jak pokračuje stavba a co bude uvnitř? 


Byla jsem se podívat na jedné z velkých stavebních zakázek letošního roku, tzv. spolkový dům č.p. 722 v Dvořákově ulici.

Název "spolkový" je tedy trochu zavádějící, protože **většina prostor připadne ZuŠ**, což je příspěvková organizace města :), která bude hlavním nájemcem, ale budiž, třeba nás budoucí využití spolky překvapí.

Jak jsem se zajímala již při první veřejné informaci, zaplnění domu bylo naplánované již předem na základě potřebnosti nových prostorů 
pro ZUŠ (taneční, dramatické a kreativní obory) a muzeum (pouze depozitář v suterénu).

Budou zde ale opravdu mít zázemí 2 spolky - Klub přátel města Kadaně - Hraničáři (kteří o svou "Bažinu" přišli téměř ze dne na den již před několika lety (kdy jí město prodalo soukromníkovi a dodnes jsou stísněni v suterénu 5. ZŠ) a divadlo Navenek (pana místostarosty).

Po prohlídce plánů i místa jsem zjistila, že jsou jsou zde zajímavé prostory jako malý divadelní sál (vhodný např. na besídky) či školící místnost, které by se snad mohly dát příležitostně využít i jinými subjekty. **Škoda, že hned na začátku nebyly osloveny všechny spolky či jiné subjekty, zda a jak by si jejich využití představovaly**, zda také nemají nějaké potřeby. 

Průběh kontrolního dne, který se koná každý týden probíhal v duchu dolaďování praktických věcí budoucího provozu i s přítomnou paní ředitelkou ZUŠ.
Jednalo se například o zajištění veřejného vstupu přes postranní výtah či rozvody datových sítí pro jednotlivé uživatele v místostech apod.

*Přestěhování velké části ZUŠ (vše kromě hudebního oboru) blíže do centra města bude určitě pro žáky (a jejich rodiče) přínosem
a věřím, že i další subjekty budou nakonec mít z tohoto domu užitek.* 

Doufejme jen, že se stavba ještě více neprodraží, protože už od začátku jí provází podivný výběr dodavatele (kdy nejlevnější FRK 31,2 mil Kč nekomunikoval, 2. nejlevnější HP STAV - Perout 35,45 mil odstoupil z důvodu neposkytnutí jistoty?, takže nakonec realizuje PETROM za 36,24 mil Kč (s měsíční fakturací) a vícepráce už se také objevily. 

 

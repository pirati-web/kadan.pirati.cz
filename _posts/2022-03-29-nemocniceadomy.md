---
layout: post
category: post
title: Nemocnice nebo stavební firma? 
date: 2022-03-29
author: Místní sdružení
authorId: mistni.sdruzeni 
image: posts/nemocnice a domy.jpg
tags:
  - Nemocnice
  - Rada města
  - Úvěr
  - Ručení
  - Stavba domů
  - Rekonstrukce
  - Dozorčí rada nemocnice
  - Kredibilita
  - Ředitel nemocnice
  - Zřizovatel nemocnice
 
---

# Nemocnice není podle banky schopna dostát svým závazkům z prvního úvěru a rada města jí již schvaluje přípravy na další. Riziko zadlužení města stoupá a dozorčí rada mlčí.

Před půl rokem si nemocnice vzala **úvěr 270 milionů Kč na rekonstrukci operačních sálů**. Úvěr se má splácet **18 let v průměrné výši cca 17 milionů Kč ročně**. 
Z toho za první 4 roky převzalo ručení město.

**Opozice byla proti**, protože nemocnice za poslední roky nevykazuje žádný zisk na krytí takových investic a naopak se zpětinásobily dotace města jako zřizovatele (oproti předchozím období) a dosahují výše desítek milionů korun ročně.

Když [jsme namítali](https://kadan.pirati.cz/aktuality/uver.html), proč zřizovatel přistoupil na tak velký záměr s rizikem pro městský rozpočet, protože nemocnice podle námi zhodnocené finanční situace nebyla schopna úvěr splácet, dostali jsme od zastupitelů ODS odpovědi typu – „přece naší nemocnici věříme“ a od ředitele se dočkali jen bagatelizace – že „přeci banka si při úvěru subjekt dostatečně prolustruje“.

Tak ano, **banka prolustrovala** při žádosti a nyní lustruje průběžně dále **a už je to tu: NEMOCNICE NENÍ TAK KREDIBILNÍ JAK HLÁSALA a ručení úvěru městem se prodlužuje o 100%, tedy na 8 let!**

A do toho plánuje pan ředitel **další úvěr na další stavbu – 14 rodinných domů** pro klíčové zaměstnance nemocnice v Pokuticích. 
Nemáme nic proti rozvoji přilehlé obce, ale celá akce opět vzbuzuje [mnoho otázek bez odpovědí](https://kadan.pirati.cz/aktuality/15zm.html) – viz článek. 

**Podle nás MÁ NEMOCNICE LÉČIT A MĚSTO STAVĚT DOMY A STARAT SE O DOSTUPNOST BYDLENÍ PRO VŠECHNY.**

Jak jsme předeslali již na začátku, rádi bychom naší nemocnici zachovali a je jasné že 40cetiletá budova potřebuje investice do obnovy. 

Ale **proč se plánují takto megalomanské projekty**, které nikdo nereviduje, dozorčí rada mlčí nebo není zřizovatelem dostatečně informovaná (což dokládají i námi [dříve popsané kauzy](https://kadan.pirati.cz/aktuality/pravda.html)? 

*Nemocnice vloni zrekonstruovala oddělení šestinedělí za (jen) 40 milionů Kč. Když pomineme fakt, že ani smlouva nebyla správně zaregistrována a byla tedy půl roku neplatná, je tristní, že v akci nebyly respektovány funkční požadavky zde pracujícího personálu. 
„Slavnostní“ otevření proběhlo s desítkami nedodělků, z nichž valná část dodnes není odstraněna.*  

Představa, že se takto bude postupovat v plánovaných megaakcích je děsivá. 

Kromě toho došlo v tomto krátkém mezičase chybou vedení nemocnice i ke zrušení výběrového řízení na rekonstrukci sálů a současně také k jeho **prodražení až o 30%!**, což ředitel komentoval tím, že není problém vypustit z úvěru technické vybavení sálů, které si nemocnice zaplatí ze svého.

Jak tomu lze věřit posuďte sami.

Na zastupitelstvu tento týden **rada doporučuje bezplatný převod pozemků na nemocnici, v hodnotě skoro 3 miliony Kč** a tím navýšení jejího základního mění. 

Přestože **i městský právník zhodnotil tento způsob převodu jako nejméně výhodný pro město**, a jak vidíme riziko **riziko zadlužení města roste, "kavalérie jede dál".**





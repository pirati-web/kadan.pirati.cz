---
layout: post
category: post
title: Mluví radní pravdu?
date: 2022-03-29
author: Místní sdružení
authorId: mistni.sdruzeni 
image: posts/nemocnice a domy.jpg
tags:
  - Nemocnice
  - Rada města
  - Úvěr
  - Ručení
  - Stavba domů
  - Rekonstrukce
  - Dozorčí rada nemocnice
  - Kredibilita
  - Ředitel nemocnice
  - Zřizovatel nemocnice
 
---

# Nemocnice není podle banky schopna dostát svým závazkům z prvního úvěru a rada města jí již schvaluje další. Riziko zadlužení města stoupá a dozorčí rada mlčí.

Před půl rokem si nemocnice vzala **úvěr 270 milionů Kč na rekonstrukci operačních sálů**. Úvěr se má splácet **18 let v průměrné výši cca 17 milionů Kč ročně**. 
Z toho za první 4 roky převzalo ručení město.

**Opozice byla proti**, protože nemocnice za poslední roky nevykazuje žádný zisk na krytí takových investic a naopak se zpětinásobily dotace města jako zřizovatele (oproti předchozím období) a dosahují výše desítek milionů korun ročně.

Když jsme namítali, proč zřizovatel přistoupil na tak velký záměr s rizikem pro městský rozpočet, protože nemocnice podle námi zhodnocené finanční situace nebyla schopna úvěr splácet, dostaly jsme od zastupitelů ODS odpovědi typu – „přece naší nemocnici věříme“ a od ředitele se dočkali jen bagatelizace – že „přeci banka si při úvěru subjekt dostatečně prolustruje“ (https://kadan.pirati.cz/aktuality/uver.html). 

Tak ano, banka prolustrovala při žádosti a nyní lustruje průběžně dále a už je to tu: NEMOCNICE NENÍ TAK KREDIBILNÍ JAK HLÁSALA a ručení úvěru městem se prodlužuje o 100%, tedy na 8 let!
A do toho plánuje pan ředitel další úvěr na další stavbu – 14 rodinných domů pro klíčové zaměstnance nemocnice v Pokuticích. Nemáme nic proti rozvoji přilehlé obce, ale celá akce opět vzbuzuje mnoho otázek bez odpovědí – viz náš minulý příspěvek (bod 15 - https://kadan.pirati.cz/aktuality/15zm.html).





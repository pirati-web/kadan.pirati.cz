---
layout: post
category: post
title: Byty v Kadani
date: 2022-06-10
author: Miloslava Karfilátová
authorId: miloslava.karfilatova
image: posts/byty.jpg
tags:
  - Bydlení
  - Bytová komise
  - Pravidla na přidělování bytů
  - Piráti
 
---

# Nedostatek bytů a zvyšující se ceny nájmů jsou problémy, které trápí v současnosti všechna města. 

Kadaň má jistě výhodu, že se v době, kdy to bylo in, neprodaly všechny byty, ale část jich zůstala v majetku města.

Město má vypracovaná pravidla pro přidělování bytů a fungující Bytovou komisi, která se pravidelně schází. 

Dobrou zprávou je jistě i to, že vedeni města představuje bývalý Slovan na startovací byty a několik bytů chce odkoupit. Je možná správné se ptát, proč se to děje až teď, když je výkupní cena na historickém maximu a neudělalo se to dřív,  v době kdy ceny byly příznivější. 

Co je ale nejvíc překvapující, že se nyní chystá změna pravidel pro přidělování bytů, kde by přednostně měli dostat městský byt samoživitelé, samoživitelky.

Tato skupina obyvatel si jistě zaslouží pozornost a pomoc. Nicméně ani jako členka zmíněné bytové komise neznám podmínky, za jakých to bude probíhat. 
**Je škoda, že si pan místostarosta vytváří vlastní nové poradní orgány, kde nikdo neví kdo v nich je a kdo je jmenoval.** 
Zápisy z jednáních nejsou k dispozici a ani veřejnost není na tato setkání pozvána. To je velmi zvláštní zejména, když ve městě existuje regulérně jmenovaná bytová komise, z jejíž  jednáních se zápisy předávají panu starostovi a Radě  města. 

Jelikož tedy nevíme, co je v návrhu změn Pravidel pro hospodaření s byty, můžeme si pokládat různé otázky. Například, jestli je ta změna nutná, když existuji startovací a sociální byty a při jejich přidělování mají rodiče s dětmi přednost už teď, navíc u sociálních bytů probíhá sociální šetření, aby nedocházelo k podvodům. Kdo ale bude kontrolovat  samoživitele, že jimi skutečně jsou? Jak budou posuzování rodiče se střídavou péčí? A další a další otázky. 

A nakonec si dovolím malé postesknutí, že **návrh na dodatek k Pravidlům  pro hospodaření s byty, který zahrnoval  bodové hodnocení žadatelů o byt a samoživitelé tam měli vyšší bodové hodnocení a tedy přednost, jsem panu místostarostovi poslala už 21.3.2019.**

Je tedy zvláštní, že mu zpracování tohoto nápadu trvalo 3 roky a potřeboval k tomu další „poradní“ orgán. 

Řečeno slovy klasika: asi je to kampaň!

---
layout: post
category: post
title: Koncepce rodinné politiky    
date: 2021-12-22
author: Hana Vodrážková
authorId: hana.vodrazkova
image: posts/koncepcerp.jpg
tags:
  - Koncepce 
  - Rodinná politika
  - Prorodinné aktivity
  - Spolupráce
  - Odbornost
  - Spolek RADKA
  - Participace
  - Odměna
  - Město rodiny
  - Obec přátelská rodině 
  
---

# Tvorba "koncepce" rodinné politiky města je jistě chvályhodná snaha, problém ale vzniká, pokud jí tvoří jen pro formu (nebo odměnu) někdo, kdo s rodinami velké zkušenosti nemá.

*Naše společnost se bohužel nachází v nepříznivém demografickém procesu, navíc spojeném s individualizací a materialismem nebo naopak chudobou. 
Proto by se mělo na všech úrovních dbát na strategii rodinné politiky a podporovat rodiny a jejich potřeby, kvalitní život jak v celé zemi, tak v kraji i v obci (MPSV).*

Stále je “rodina - základní jednotka státu“, i když je každá jiná a má svá specifika, ale protože většina lidí do nějaké rodiny patří, **je zapojení velkého množství osob 
do procesu zkvalitňování jejich života více než žádoucí.**

**Naši místostarostové ale pojali jiný názor,** a to, že tento materiál vytvoří na základě kopie cílů a opatření sociálního začleňování a plánu prevence kriminality.

Ano, máme v Kadani sice velkou většinu osob sociálně znevýhodněných, ale **kde zůstala zapomenuta „zdravá rodina“ -ta nemá nárok na péči a podporu zdravého rozvoje?** 

Naopak všechny základní listiny práv a svobod mluví o blahu dítěte a posilování mezigeneračních vztahů, což ale bohužel kadaňská koncepce jaksi opomíjí.

**Souhrn námětů okolo bydlení, bezpečnosti a podnikání jasně zavání špatně zvoleným kopírováním,** přičemž absolutně **vynechává zásadní oblasti jako je školství, slaďování rodiny a práce, veřejné služby.**

*Nemluvě o tom, že existují i rodiny se specifickými potřebami (neúplné, se zdravotním postižením, vícečetné apod.) – bohužel opět ani zmínka.*

Samozřejmě **do koncepce pak patří vše okolo rodiny již od narození dítěte, přes mládež až po stáří:** 
- Vlajkovou lodí většiny měst je již **vítání občánků** (které v místním zastaralém podání má také co inovovat). 

- **Možnost péče o děti** mladší dvou let **v jeslích** je zde záměrně vypuštěna?, přestože tu existují již 5 let a jsou neustále plné, (tak jako i v sousedních městech, která se touto službou naopak chlubí). 
*Ne každá rodina si může dovolit žít z jednoho příjmu nebo i vzhledem k profesi si maminky potřebují udržovat kvalifikaci a mohou v dnešní době využívat flexibilní malé úvazky, tedy neodkládají děti na celé dny, jak si snad někdo mylně představuje).* 

- Dále je obvyklou součástí i **komunitní život, dobrovolnictví aktivní stárnutí** a široká osvěta.

Komunikační informovanost se město v materiálu snažilo definovat, ale opět jaksi vypustilo informacem o všech službách, které neposkytuje samo, a tedy **značně omezilo povědomí rodin o tom, co vše se jim v Kadani nabízí.**

Když pomineme drobné doplňky jako jsou rodinné pasy, komerční služby pro rodiny a propagaci (i osvětu) přírodních, kulturních a sportovních možností v okolí, tak tu ale především **chybí větší přehled o zajištění např. zdravotní péče** a pak (opět záměrně?) **prorodinné aktivity obecně.** 

Ty tu již 18 let zajišťuje v širokém spektru a osvědčené kvalitě **spolek RADKA z.s.** jako téměř jediný a přestože se chtěl na vzniku této „koncepce“ podílet, **byl odmítnut.**

*(Ony např. i letní tábory jsou velkou rodinnou otázkou a nikdo jiný v Kadani neposkytuje tyto služby v rozsahu pro stovky dětí za prázdniny, včetně integrace sociálně 
znevýhodněných či zajištění dětí s hendikepy).*

Že by vadilo jiné politické směřování ředitelky spolku?

**Opravdu se koncepce rodinné politiky bude zpracovávat pod taktovkou jedné strany a dle názorů dvou mužů?**

*Spolek RADKA je součástí střešní organizace Sítě pro rodinu a jeho pracovnice se podíleli na připomínkování RP MPSV i Ústeckého kraje. Mají zkušenosti s projektem Firma přátelská rodině, Obec přátelská rodině apod.*

**Jak má vypadat taková správná koncepce** je dostupné i veřejně – viz níže, jen kdyby se zdejší autoři obtěžovali vůbec někde dovzdělat, spolupracovat a především pak sdílet a komunikovat s místními rodinami.

**RADKA z.s. původní polotovar materiálu doplnila, převedla do [ONLINU](https://www.facebook.com/groups/759898087391253/permalink/4439203002794058/) a poskytla veřejnosti k vyjádření - bohužel [výsledky](https://drive.google.com/file/d/1yXNFMx6G9w3rgD0LPKB-Dl5yZYy9LHbs/view?usp=sharing) na městě evidentně nikoho nezajímaly.** 

*Možná když bude odpovědí stovka, bude již někdo naslouchat hlasu lidu - zapojte se prosím.*

[Koncepce rodinné politiky MPSV](https://www.mpsv.cz/documents/20142/225508/Koncepce_rodinne_politiky.pdf/5d1efd93-3932-e2df-2da3-da30d5fa8253), vzorového [jihomoravského kraje](https://www.rodinnapolitika.cz/koncepce-rodinne-politiky-na-urovni-obci), 
dalších obyčejných měst jako [Hodonín](https://www.rodinnapolitika.cz/webfiles/soubory/koncepce_rp_hodonin.pdf), [Mariánské Lázně](https://www.muml.cz/e_download.php?file=data/editor/860cs_1.pdf&original=Koncepce%20rodinn%C3%A9%20politiky%20m%C4%9Bsta%20Mari%C3%A1nsk%C3%A9%20L%C3%A1zn%C4%9B.pdf), [Ostrava](https://socialnizaclenovani.ostrava.cz/wp-content/uploads/2018/05/Koncepce-rodinn%C3%A9-politiky-SMO_k-p%C5%99ipom%C3%ADnk%C3%A1m_28_5_2018.pdf), [Frenštát pod Radhošťěm](https://mufrenstat.cz/assets/File.ashx?id_org=3471&id_dokumenty=215264) ...

[Ukázkový web pro rodiny města Děčín](https://rodina.mmdecin.cz/kompletni-katalog/14-volny-cas-a-sluzby)






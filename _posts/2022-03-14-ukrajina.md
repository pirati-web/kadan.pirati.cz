---
layout: post
category: post
title: Zlu se neustupuje 
date: 2022-03-14
author: Jiří Kopica
authorId: jiri.kopica
image: posts/ukrajina.jpg
tags:
  - Byznys skládkařů
  - Město Kadaň
  - Marius Pedersen
  - Veřejné zdroje
  - Dotace
  - Ekologie
  - Skládka Tušimice
 
---

# Dnešní ruskou (sovětskou) politiku už jasně popsal a demaskoval v roce 1946 George F. Kennan ve svém telegramu prezidentu Trumanovi. V 5000 slovech popsal všechna neslavná zákoutí kremelské politiky a jasně určil, co je třeba dělat – neustupovat zlu! 

Když skončila 2. světová válka, americký prezident Truman řešil poválečnou politiku vůči Sovětskému svazu. Vzhledem k jeho nezkušenosti na mezinárodním poli se obrátil na tehdejšího šéfa americké mise v Moskvě. George F. Kennan byl znalec sovětských (ruských) poměrů a v telegramu o délce 5000 slov jasně poslal Stalinovu politiku a z čeho vychází:

„Základem kremelského neurotického přístupu k světovým událostem je ruský tradiční instinktivní pocit nejistoty. Po říjnové revoluci se tento pocit smísil s komunistickou ideologií a orientálním tajnůstkařením a pletichařením. Sovětské chování v mezinárodní sféře odráží vnitropolitickou scénu v tom smyslu, že Stalin potřebuje nepřátelský svět, aby mohl legitimizovat vlastní autoritativní režim.“ Na základě svého popisu pak navrhl americkou politiku, kterou lze shrnout do zásady zlu se neustupuje.

Když si člověk přečte ten krátký výňatek z Kennanova telegramu a vymění jméno kremelského vůdce a místo komunistické ideologie dosadí současnou oligarchistickou ideologii, je až děsivé, jak je vše i po těch více než 70 letech stejné. 
A jelikož jsou podněty dnešní ruské (Putinovi) politiky stále stejné, je stále stejná odpověď – ZLU SE NEUSTUPUJE. 

Proto je důležité podporovat dnešní bojující Ukrajinu, každý, jak může a jak umí, a i když to zní jako planá fráze, na Ukrajině se nyní bojuje o budoucnost evropského prostoru, kam chtě nechtě patří i Česká republika. 

Pro mě osobně je důležité, aby tam patřila i nadále, proto nemám problém říci: Слава Україні! Героям слава! 



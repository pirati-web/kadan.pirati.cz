---
layout: post
category: post
title: Absurdní dotace skládky Tušimice 
date: 2022-02-22
author: Jana Hladová
authorId: jana.hladova
image: posts/skladka.jpeg
tags:
  - Byznys skládkařů
  - Město Kadaň
  - Marius Pedersen
  - Veřejné zdroje
  - Dotace
  - Ekologie
  - Skládka Tušimice
 
---

# Město Kadaň platilo skládkařské firmě za to, aby navezla na skládku více odpadů.

Absurdnost dnešního světa má mnoho podob. U nás v Kadani se vedení města v náročné době covidové a ještě náročnější krize energetické, kdy vinou krachu dodavatele energií bylo město nuceno využít dodavatele poslední instance za cenu několikanásobně vyšších nákladů za energie, rozhodlo darovat milióny korun z veřejného rozpočtu skládce, kterou máme za městem. 

I přesto, že tato je součástí nadnárodního vlastníka vydělávajícího každoročně v ČR stamiliony na špinavém skládkařském byznysu. Na podezřelou smlouvu upozorňujeme již několik let, ale město stále odmítá sdělit účel vyplacení miliónů. Podnět k prošetření byl zaslán již několika veřejným institucím, které se tím zabývají. 

Současně již smlouva též nezůstala bez povšimnutí u organizací věnujících se transparentnosti nakládání s veřejnými prostředky. Zároveň se kauza této podivuhodné dotace dostala i do hledáčku žurnalistů zabývajících se nekalými praktikami skládkařských firem po celé republice. 
Dospěli ke stejnému závěru jako my, že okolnosti poskytnutí dotace jsou čím dál podezřelejší a nejasnější. 
Zodpovědní se buď nevyjadřují a nebo fabulují pokaždé jinými informacemi. Nejsou schopni uspokojivě vysvětlit **na co město vydalo 5 miliónů z kapes občanů města.** 

Celou záležitost prošetřuje též krajský úřad z pohledu porušení zákona o rozpočtových pravidlech měst a obcí. Pokud zodpovědný zástupce města nebude schopen vysvětlit  účel poskytnutí dotace a doložit provedení kontroly jejího poskytnutí, vyvodíme z toho patřičné důsledky.


Odkazy v tisku:
[Pirátské listy](https://www.piratskelisty.cz/clanek-4143-pirati-kadan-mesto-dotuje-miliony-spinavy-byznys-skladkaru?fbclid=IwAR2KOyrY17kHGRLJZEro0w0Kc5mShPHgkW34KliNQk_YRHGBhXy0nlx1YnM) a [Ekonems](https://www.ekonews.cz/mesto-platilo-skladkarske-firme-za-to-aby-navezla-vice-odpadu-na-skladku-2/?fbclid=IwAR07RGwMLnTH_9Yh4iei9WhXMB1KMbLv7afin3fB9Hkvfgg2OqIlJyPuc6s)




